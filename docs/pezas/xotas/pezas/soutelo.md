---
title: "Pateado de Grixoa"
ritmo: "Xota"
origen: "A Ponte, Grixoa (Santiago de Compostela)"
---

> Xota de catro, man aberta.

# Pateado da Ponte, Grixoa (Compostela)

Cando saín de Soutelo<br>
os meus ollos eran fontes<br>
adiós monte de Soutelo<br>
adiós Soutelo de Montes.

Para cantar e bailare<br>
Fecha e Santa Cristina<br>
para resar o Rosario<br>
vivan as da Pereghrina.

Teño un pesar como un puño<br>
heicho de contar un día<br>
no meu corazón non cabe<br>
cousa de melancolía.

Moito hai que non nos vimos<br>
máis hai que non nos falamos.<br>
Xa o camiño bota herba<br>
onde nos paseabamos.

Si me quieres dar la muerte<br>
olvídame prenda mía,<br>
no hay cuchillo más fuerte<br>
para me quitar la vida.

Aí vor vai o pateado<br>
aí vor vai o pateado<br>
se o queredes quereie<br>
se no' queredes, deixaio

O corazón de Teresa<br>
heino de gardar nun libro<br>
anque Teresiña morra<br>
o corazón queda vivo.

Manoliño baila recto,<br>
Manoliño baila recto<br>
na foliadiña d'hoxe<br>
non hai corpiño máis feito.

Foches entrando no baile<br>
foches entrando de prisa<br>
antes que d'o baile saias<br>
has de sua-la camisa.

Unha bailiña lixeira<br>
unha bailiña lixeira<br>
non pensen qu'as tocadoras<br>
teñen a 'lma de madeira.

Hoxe luns e mañán martes<br>
corta feira logho ven-e<br>
de mañán en oito días<br>
é a semana que ven-e.