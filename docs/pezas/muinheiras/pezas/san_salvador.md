---
title: "Regueifa de San Salvador de Pedreiro"
ritmo: "Muiñeira"
origen: "San Salvador"
---

# Regueifa de San Salvador de Pedreiro

Non chas quero, non chas quero<br>nabizas do teu nabale.<br> Non chas quero, non chas quero<br> que me poden facer male.

Nosa Señora da Barca<br> ten un camarín de pedra<br> inda o podía ter d'ouro<br> miña virxe se quixera.

Nosa Señora da Barca<br> ten un camarín de pedra<br> inda o podía ter d'ouro<br> se o cura non llo comera.

O cura cando marchou<br> deixoulle dito á criada:<br> veña tarde, veña cedo,<br> déitate na miña cama.

O meu amor non me fala<br> que o ten nunha baixesa<br> como é rapasiño novo<br> ten o airo cabesa.

Teño pulgas na camisa,<br> na saia teño piollos,<br> como teño tanto ben-e,<br> ao mundo vánsell'os ollos.

Imos dar a despedida<br> dende Ghalisia a Jamaica<br> imos da-la despedida<br>nós e os de crema de ghaita.

A despedida vou dando<br>a despedida vou dando<br>ai que despedida alegre<br>que me despido cantando.




