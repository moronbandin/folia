Donde estás prenda querida
dona es do meu pensare
ocupas todo o meu tempo
dende o rir ata o soñare

> De día ou de noite
con sol ou con lúa
por onde ti vaias
irei atrás túa

Tres estrelas hai no ceo
todas tres de par da lúa
tantas caras teño visto
mais como a túa ningunha

> De día ou...

Non te arrimes á parede
que a parede largha barro
arrímate ao meu peitiño
pode ser o teu amparo

> De día ou...

Polo lughar de Porriño
na primeira casa non
un pouquiño máis abaixo
téñoche o meu corazón
